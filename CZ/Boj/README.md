# Boj

K boji dochází, když hráč

* otočí kartu události s psychopatem,
* dojde do fáze pohybu s psychopatem v inventáři,
* po vyhodnocení karet událostí (v rámci bohybu) chce hráč zaútočit na jiného hráče,
* po ukončení boje chce poražená oběť odvetný souboj.

## Průběh boje

### Mezi dvěma hráči

1. Oba hráči hodí D6 a k výsledku přičtou svou šílenost.
2. Hráč s menším součtem může použít až 3 karty a ovlivnit tak svůj nebo protihráčův výsledek.
3. Druhý bojující hráč může použít až 3 karty a ovlivnit tak svůj nebo protihráčův výsledek.
4. Jakýkoli nebojující hráč stojící na stejném nebo sousedním poli může použít 1 kartu a ovlivnit výsledek jednoho nebo obou bojujících hráčů.
5. Pokračuje se od kroku 2 dokud chce kterýkoli hráč používat karty.
6. Pokud už nikdo nechce používat karty k ovlivnění výsledku, boj končí.
7. Poražený hráč ztrácí slávu a pokud nebyl útočníkem, může vyvolat odvetný souboj.
8. Vítězný hráč obdrží slávu.
9. Při remíze nikdo o nic nepřichází a oběť útoku se nemůže pokusit o odvetný souboj.

### Mezi hráčem a psychopatem

1. Hráč hodí D6 a k výsledku přičte svoji šílenost.
2. Jiní hráč hodí D6 a k výsledku přičte šílenost psychopata.
3. Bojující hráč může použít až 3 karty a ovlivnit tak svůj nebo psychopatův výsledek.
4. Provedou se schopnosti psychopata.
5. Jakýkoli nebojující hráč stojící na stejném nebo sousedním poli může použít 1 kartu a ovlivnit výsledek bojujícího hráče nebo psychopata.
6. Pokračuje se od kroku 3 dokud chce kterýkoli hráč používat karty.
7. Pokud už nikdo nechce používat karty k ovlivnění výsledku, boj končí.
8. Poražený hráč ztrácí slávu.
9. Poražená nestvůra je zabita a odložena, hráč získá slávu.
10. Při remíze hráč umístí kartu psychopata do svého inventáře. Nezíská ani neztrácí slávu.

### Útok na hráče s psychopatem v inventáři

Probíhá boj jako mezi dvěma hráči s následujícími rozdíly:

* napadený hráč využívá schoposti psychopata, kterého má v inventáři,
* nemůže vyvolat odvetný souboj,
* je-li poražen hráč s psychopatem, neztrácí slávu, ale přichází o kartu psychopata.

_(Rivalové kteří remizovali se spojí proti novému útočníkovi v duchu "nepřítel mého nepřítele je můj přítel".)_

## Porovnání šílenosti, ztráta a zisk slávy

* Na konci boje vítězí hráč s větší šíleností. Rovnost značí remízu.
* Rozdíl mezi šíleností útočníka a obránce značí zisk slávy pro výherce a ztrátu slávy pro poraženého.
